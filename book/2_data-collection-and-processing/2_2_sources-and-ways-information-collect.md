Джерела та способи збору інформації
=================

Інформація — абстрактне поняття, що має різні значення залежно від галузі використання. У контексті збору та обробки даних з ціллю діагностики та прогнозування інформація — це нові відомості, які прийняті, зрозумілі і оцінені її користувачем як корисні.

Цінність інформації визначається за корисністю та здатністю її забезпечити суб'єкта необхідними умовами для досягнення ним поставленої мети.

Для коректного діагностування та прогнозування стану авіаційного обладнання інформація завжди має бути достовірною, актуальною та повною.

Достовірність — здатність інформації об'єктивно відображати процеси та явища, що відбуваються в навколишньому світі. Як правило достовірною вважається насамперед інформація, яка несе у собі безпомилкові та істинні дані. Під безпомилковістю слід розуміти дані які не мають, прихованих або випадкових помилок. Випадкові помилки в даних обумовлені, як правило, неумисними спотвореннями змісту людиною чи збоями технічних засобів при переробці даних в інформаційній системі. Тоді як під істинними слід розуміти дані зміст яких неможливо оскаржити або заперечити.

Актуальність — здатність інформації відповідати вимогам сьогодення (поточного часу або певного часового періоду).

Повнота інформації – це показник, який вказує на міру достатності отриманих даних для вирішення тієї чи іншої задачі.

Джерелами інформації для діагностування та прогнозування стану авіаційних комплектуючих можуть бути:

- бортові засоби реєстрації, що збирають та накопичують дані з бортових датчиків, звукову та відео обстановку на борту
- засоби реєстрації наземних систем спостереження за ПС
- зафіксована інформація від членів екіпажу, пасажирів ПС, персоналу служби наземного контролю
- дані супутникового спостереження.

Бортові засоби реєстрації (засоби об'єктивного контролю) та обробка накопиченої ними інформації є загально прийнятим та обов'язковим способом збору інформації про ПС.

Інформація з засоби об'єктивного контролю є у більшості випадків достовірною, актуальною та достатньо повною, отже це джерело інформації можна вважати достатнім для діагностування та прогнозування стану авіаційних комплектуючих.

Одним з типів засобів об'єктивного контролю є QAR (quick accessible recorder), який не є обовьязковим і встановлюється за бажанням єксплуатанта, але є досить поширеним.

Необхідність застосування QAR спричинена вимогами, що постійно зростають, до надійності зберігання (додаткове сховище окрім FDR) ПИ (польотної інформації), її якості та об'єму (QAR може мати більший об'єм, ніж FDR), що викладені у Додатку 6 до крнвенції ICAO.

QAR використовується як додаткове сховище ПИ, що записується паралельно до штатної системи бортової реєстрації. Можливість швидкого знятття інформації на переносні засоби зберігання та обробки ПИ для подальшої обробки та аналізу служить основою для реалізації переходу до безперервного моніторингу і впровадженню у міжнародній спільноті обміну інформацією, що рекомендується ICAO (Doc 9935).

Таким чином інформація, отримана з QAR, аналогічно до інформації з засобів об'єктивного контролю є достовірною, актуальною та достатньо повною і її можна застосовувати як джерело для діагностування та прогнозування стану авіаційних комплектуючих.
